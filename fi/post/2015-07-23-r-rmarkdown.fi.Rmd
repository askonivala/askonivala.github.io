---
title: "Tutkimuksen toistettavuudesta"
author: "Asko Nivala"
date: 2017-05-20T14:13:14-05:00
categories: ["R"]
tags: ["R Markdown"]
output:
  html_document:
    smart: false
---

```{r setup, include=FALSE}
knitr::opts_chunk$set(collapse = TRUE)
```

Tämä sivusto toimi vuosina 2014—2017 GitHubin käyttämän [Jekyll](http://jekyllrb.com)-tulkin kautta, mutta olen nyt siirtänyt sivut Hugo-alustaan. Syynä muutokseen on [Blogdown](https://bookdown.org/yihui/blogdown/) ja sen tuoma tuki R Markdown -kielelle. Aiempikin sivusto perustui Markdownin kääntämiseen staattisiksi HTML-sivuiksi, mutta R Markdown tuo mukanaan erään mielenkiintoisen lisän: se mahdollistaa ohjelmakoodin siteeraamisen ohella sen suorittamisen.

Hieman Jupyter Notebookin tavoin R Markdown mahdollistaa ohjelmakoodin ajamisen HTML-sivuilla. Ohessa on varsin yksinkertaisen funktion lähdekoodi ja alle sen suorittamisen tuottama kuvaaja.

```{r, include= TRUE}
curve(x^2, from=1, to=50, , xlab="x", ylab="y")
```

Asia ei ehkä vaikuta kovin kummoiselta tavallisen blogistin näkökulmasta, mutta digitaalisten ihmistieteiden kannalta R Markdown voi osoittautua vallankumoukselliseksi. Humanistit eivät ole tottuneet ajattelemaan päätelmiensä toistettavuutta, koska hermeneuttiset tulkinnat ovat ainakin jossain määrin _ad hoc_ -luonteisia.

Algoritmeihin perustuvat menetelmät poikkeavat siinä suhteessa tulkinnoista, että ne ovat lähtökohtaisesti toistettavissa. R Markdown mahdollistaa näin digitaalisen tutkimusprosessin tekemisen askel askeleelta läpinäkyväksi ja toimii samalla myös erinomaisena pedagogisena välineenä.